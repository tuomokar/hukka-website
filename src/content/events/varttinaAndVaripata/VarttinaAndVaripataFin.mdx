# Värttinä & Väripata

### Mitä

Haluaisitko värjätä lankoja luonnonvärein, mutta et ole varma miten päästä alkuun? Vai oletko jo kokenut konkari värjäämisessä, mutta olisi hauskempaa 
tehdä sitä seurassa? Onko värttinä vielä outo kapistus ja haluaisit päästä sisään kehräämisen saloihin? Tätä kaikkea on luvassa Värttinä & Väripata 
tapahtumassa. Tule, näe, koe, opi ja jaa tietojasi!

### Milloin ja missä

17.5-19.5.2024 Meriharjun leirikeskuksessa, Helsingissä (Uutelantie 32) järjestetään Värttinä & Väripata tapahtuma, jossa on mahdollisuus tutustua 
kasvivärjäykseen sekä värttinällä langan valmistukseen. Tapahtuma sopii niin aloitteleville kuin kokeneillekin värjäreille ja kehrääjille. 
Viikonlopun aikana on luvassa opastusta kehräykseen sekä luonnovärjäykseen, mutta myös mahdollisuus omatoimiseen värjäykseen kokeneille värjäreille.

HUOM! Tapahtumaan saa osallistua poikkeuksellisesti myös tavallisissa vaatteissa jotta värjäämiseen sopivien keskiaikavaatteiden 
(värjäytymisen / likaantumisen vaara) puute ei olisi esteenä. Huomioithan kuitenkin, että osallistuaksesi lauantain illalliselle tarvitset keskiaikavaatteet.

### Tapahtumapaikka

Meriharjun Luontotalo ja Leirikeskus sijaitsee Helsingissä, Vuosaaren Uutelassa, osoitteessa: Uutelantie 32. Julkisilla 
saavuttaessa kannattaa matkustaa metrolla Vuosaareen ja sieltä hypätä bussiin nro:90 Aurinkolahteen, josta lopunmatkaa pitää kävellä (n. 1,6 km). 
Rakennuksen pihassa n. 10 autopaikkaa. 

Rakennuksessa: on 2 makuusalia joissa kummassakin 12 vuodepaikkaa (kerrossänkyjä) sekä wc. Meriharju tarjoaa yöpyjille peitot sekä tyynyn. 

Majoittujilla on oltava omat vuodevaatteet. Suihkut (2 kpl), suurtalouskeittiö, ruokasali, takkasali sekä kolme huonetta pienryhmätyöskentelyyn. 
Paikalla myös erillinen saunarakennus, jonka vieressä on kaksi ulkovessaa. Tapahtumapaikka ei ole esteetön. 

### Tapahtuman tietoja

Tapahtuma alkaa perjantaina klo 18.00 ja päättyy sunnnuntaina n. klo 13.00. Tämän jälkeen paikallaolijoiden katsotaan kuuluvan vapaaehtoiseen 
siivousapuun. Tapahtumaan mahdollisuus myös päiväkäynnille joka sisältää lauantain illallisen. Tapahtumaan voi tuoda omia juomia (ensisijaisesti vain 
mietoja alkoholijuomia). Juomista tyhjentyneet pullot ja tölkit pyydämme jokaista viemään mukanaan, sillä tapahtumassa ei ole keräyspistettä. Tupakointi 
vain merkityillä tupakointialueilla. 

### Ruoista
Kaikki ruoat valmistetaan laktoosittomina. Tarvittaessa tarjolla on myös gluteeniton sekä kasvisversio. Muita ruoka-ainerajoituksia pyrimme huomioimaan 
mahdollisuksien mukaan, mutta silloinkaan emme voi taata kaikkia mahdollisia vaihtoehtoja, emmekä sitä, ettei kontaminaatio riskiä ole. Mikäli olet 
epävarma, olethan yhteydessä asiasta etukäteen autokraattiin. Tarvittaessa voit varautua omin eväin, tällöin järjestämme kylmäsäilytystilaa sekä 
lämmitysmahdollisuuden. 

### Ilmoittautuminen ja maksutiedot
Tapahtumassa käsiteltävien kuumien nesteiden sekä käytettävien kemikaalien vuoksi tapahtuman ikäraja on 15-vuotta. 
Tapahtuman hinta on 30 euroa SCA:n/SKA:n jäseniltä ja 33 euroa ei-jäseniltä. Hintaan sisältyy tapahtumapaikkamaksu ja seuraavat ateriat: iltapala 
perjantaina, aamiainen, lounas ja illallinen lauantaina sekä aamiainen sunnuntaina. 
Päiväkävijän jäsenhinta on 20 euroa ja ei-jäsenhinta 23 euroa. Päiväkävijän hintaan sisältyy lounas ja illallinen lauantaina.

Sitovat ilmoittautumiset tehdään sähköpostitse osoitteeseen pyhanlyytinkilta@gmail.com maanantai 19.2.2024 klo 18.00 alkaen. Kerrothan ilmoittautuessasi seuraavat tiedot 
itsestäsi ja muista ilmoittamistasi henkilöistä: 
-	nimesi
-	SCA-nimi ja saako sen julkaista osallistujien listalla
-	sähköpostiosoite
-	puhelinnumero
-	ruoka-aineallergiat
-	SCA:n / SKA:n jäsennumero
-	mahdolliset majoitustoiveet (esim. alapeti tarve)
-	oletko aloitteleva vai konkari värjääjä (jotta osaamme suunnitella opetusta tarpeen mukaan)
-	osallistutko yhteisvärjäyksiin vai teetkö omatoimi värjäystä 
Kerro myös onko sinun mahdollista tuoda mukanasi värjäystarvikkeita (kattilaa, lämpölevyä, jatkojohtoja) joita saa yhteiskäyttää. Ja mikäli haluat 
opettaa tapahtumassa jotakin, voit ilmoittaa myös siitä. 

Maksu tulee suorittaa viimeistään 19.4.2024 Keskiaikaseura Hukan tilille FI75 1025 3000 2099 43. Käytäthän viitenumeroa **TODO**. Tämä on myös viimeinen 
maksuton peruutuspäivä. Maksupäivästä voimme neuvotella, muutoin myöhässä tuleviin maksuihin lisätään 10 euron myöhästymismaksu. Ulkomaiset osallistujat, 
jotka ovat ilmoittautuneet määräpäivään mennessä voivat maksaa ovella, kuitenkin heidän tulee ilmoitauttuessaan kertoa, mikäli näin aikovat toimia.

### Peruutusehdot

19.4.2024 mennessä peruutuksen tehneille palautetaan koko maksettu summa. Tämän jälkeen peruuttaville emme voi palauttaa maksua. 
Jos ilmoittautumisensa jättää peruuttamatta, maksamatta sekä jää saapumatta tapahtumaan, laskutetaan tapahtumamaksu myöhästymismaksuineen jäkikäteen ja 
tähän lisätään käsittelykuluja 3 euroa. 

### Vastuuhenkilöt

Autokraatti:
Elizabeth Beatrice Beaufort

Pääkokki:
Lady Adeliza de bello
