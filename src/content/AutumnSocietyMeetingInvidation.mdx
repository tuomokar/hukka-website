### Kutsu syyskokoukseen

Taas on se aika vuodesta, kun pitäisi päättää ensi vuodelle hallitus ja virkailijat sekä päättää, mitä
Hukka tekee ensi vuonna. Tule yhdistyksen syyskokoukseen sunnuntaina 3.12.2023 klo 18.30. Illalla on
skriptorium, joten voit samalla kokoukseen osallistuessa maalailla tai kirjoitella.

Kokouksessa käsiteltävät asiat:

- Toimintasuunnitelma, tulo- ja menoarvio sekä liittymis- ja jäsenmaksun suuruuden vahvistaminen
- Hallituksen puheenjohtajan ja muiden jäsenten sekä virkailijoiden valinta
- Yhden tai kahden toiminnantarkastajan ja heidän varahenkilöiden valinta

Kokouksessa äänivaltaisia ovat kaikki Keskiaikaseura Hukka ry:n jäsenet, mutta läsnäolo- ja puheoikeus
on kaikilla asiasta kiinnostuneilla, eli rohkeasti mukaan kaikki!

Kokous pidetään Nuotalla, eli osoite on tuttu Kylänvanhimmantie 25 B, 00640 Helsinki
